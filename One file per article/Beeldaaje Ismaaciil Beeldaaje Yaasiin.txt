title:
Beeldaaje Ismaaciil Beeldaaje Yaasiin

url:
https://so.wikipedia.org/wiki?curid=22926

text:
Ismaaciil Beeldaaje Yaasiin (Beeldaaje Calbari) wuxuu ka midyahay Isimada ugu magac dheer &lt;a href="Puntland"&gt;Puntland&lt;/a&gt; iyo waliba&lt;a href="Soomaaliya"&gt;Soomaaliya&lt;/a&gt;, wuxuu ka qayb qaatay nabadeynta beelo badan oo walaalo ah.
Taariikh Nololeedka Beeldaajaha.
Beeldaaje Ismaaciil Beeldaaje Yaasiin Beeldaaji Cali, wuxuu noqday Beeldaajihii 11aad ee Cal-Bari, uguna daâ€™da yaraa, inta taariikh ahaan la xasuusto. Waxaa caleemo saarkiisa hareeyey dareen xiiso iyo xamaasad leh. Soo dhowayn ballaaran oo kal iyo laab ah ayuu kala kulmay guud ahaan deegaanka uu hogaamiye dhaqameedka u noqday. 
Beeldaaje Ismaciil wuxuu ku dhashay magaalada Ceelquud oo ka tirsan Degmada Caluula, 1980aadkii sida la ii sheegay. Balse wuxuu intiisa badan deegaan ku ahaa magaalada Bosaso. Wuxuu ka mid noqday dhalinyarada ku garaadsatay burburka dabada dheeraaday ee dhammaan wadanka halaakeeyey.
Heer Aqooneedka Beeldaaje Ismaaciil.
Waxbarashadiisii hoose, dhexe iyo sareba wuxuu ku qaatay magaalada Boosaaso (BPSS) ilaa heer-Jaamacadeed halkaas oo uu ku diyaariyay kuliyadda shareecada iyo qaanuunka Jaamacadda Muqdisho . Sidoo kale waxaa lagu yaqaan in barashada diinta islaamka uu aad ugu fiicnaa, jacaylkiisa diintana uu doortay kulliyaddaas. Wuxuu ku caan noqday , sida aabihiis allaha u naxariistee Beeldaaje Yaasiin Beeldaaje Cali, in uu waqtigiisa inta badan ku qaato ku negaanshaha masjidka.
Dabeecadaha Beeldaaje Ismaaciil.
Goor hore ayaa, dhab ahaan, dad badan la jeclaadeen in uu hogaamiye noqdo; dhowrsoonaanta iyo hawlkarnimada ka muuqata awgood iyo marka la isu geeyo:
Caanashubkii Beeldaaje Ismaaciil.
28ka February 2010ka waxay noqotay maalintii gudoonka dhaqanka ee Cal-bari loo dhiibay Beeldaaje Ismaaciil, waxay ahayd maalin si wayn loo sugayey. Waxaa rajo wacan lagu qabi karaa in uu yahay ruux wanaag badan la imaan doona. Waxaa ka soo qaybgalay xafladii caana-shubka beeldaajaha badi isimadda soomalida kuwaasoo ka kal yimid daafaha soomaliya iyo waliba wadamada dariska la ah Somalia.
Doorkiisii dib u yagleelidda siyaasadda Dalka.
Beeldaaje ismaaciil Beeldaaje Yaasiin wuxuu ka midyahay 130 isin ee &lt;a href="Soomaaliya"&gt;Soomaaliya&lt;/a&gt; laga ictiraafsanyahay, wuxuu ka qaybqaatay shirar badan oo lagu wanaajinayay siyaasadda dalka laguna heshiisiinayay beelo badan oo walaalo ah ee uu xufaaltaan iyo dirir dhex martay, halkaan waxaan kusoo koobaynaa qaybo ka mida dadaaladiisii nabadeeyn iyo dib u wanaajin ee uu ka gaystay dalkiisa &lt;a href="Soomaaliya"&gt;Soomaaliya&lt;/a&gt; iyo waliba deegaanka uu ka soo jeedo ee &lt;a href="Puntland"&gt;Puntland&lt;/a&gt;
