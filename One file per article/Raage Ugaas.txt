title:
Raage Ugaas

url:
https://so.wikipedia.org/wiki?curid=21757

text:
Raage ugaas oo loo aqoonsanyahay boqorka suugaanta soomaaliyeed, wuxuu oogu jiraa somalida booska uu Imra’ul Qays ( ) oogu jiro dalalka carbeed.
Raage waxaa dhalay Ugaas Warfaa Faarax Samatar oo kamid ahaa Ugaasyadii soo maray beesha Ogade, Dhanka kalena ahaa Aasaasihii Saldanadii Awooda badnayd ee MAALINGUUR la magac baxday, waxaa la dhashay Raage 11 wiil uu kamid ahaa Ugaaskii caanka ahaa ee Ugaas xuseen si kastaba ha ahaatee, Ugaas Raage wuxuu yaraantiisii ku soo caanbaxay tirinta gabayada iyo helida ereyo aad u dhumuc weyn.
"Raage wuxuu ahaa hogaamiye, &lt;a href="gabay"&gt;gabay&lt;/a&gt;aa, &lt;a href="halabuur"&gt;halabuur&lt;/a&gt;, dagaalyahan &lt;a href="Soomaali"&gt;Soomaali&lt;/a&gt;yeed kaasi oo noolaa wakhti lagu qiyaaso bilawgii Qarnigii 18aad. Raage Ugaas wuxuu ku dhashay ceelka Sasabane, meel u dhaxaysa magaalada &lt;a href="Dhagaxbuur"&gt;Dhagaxbuur iyo Dhagaxmadaw&lt;/a&gt;, &lt;a href="Soomaali%20Galbeed"&gt;Gobolka Soomaali Galbeed&lt;/a&gt;."
Raage wuxuu ahaa hal-beegga gabayga, garashada, geesinimada, iyo gobonimo dhamaanteed lagu cabiro. 
 Father of somali poetry Raage Ugaas
Abwaanada Somaliyeed sida ay oogu qireen Raage ugaas Inuu boqorka suugaanta yahay.
Abwan dhago dheere ( Leelkase )
Inuu gabaygu ceeboobay oo ciida lagu tuuray 
Cizi iyo inuu sharaf ka tagay Cidi ma moogayne 
Goortii cidlada laga helay bahal cunsiiyeene 
Ninkii curiyay Raaguu ahaa caalimkii qoray 
Aniguna codkiisii ayaan ka cabir qaataaa 
Yuusuf dheere Sugaal( Wayteen Absame)
Isir buu gabaygu leeyihiyo, ab iyo maytaade
Iska hadal ma fiicniyo hadhoow, saa anaa idhiye
Waxaa laguu aroorshaa kobtuu, jiray awoowgiiye
Asalkiisa Raagaa lahaa, kii Abaabulaye
Asagaa orkiisiyo la yimid, ururta luuqeede
Amba qaadkii Qoorleex ma lumin, aayaduu dhigaye
___________________
Xirsi Amaan ( Isaaq Garxajis)
Hada Raage oday buu noqdee ka Amar waynaaday 
halka ina Jadeer ka unkadaa awrka loo rariye 
Aan Ardaayo wada oodanee waa inoo idhanka 
Abwaan Cabdullahi hoolaal ( Ogaden Makahil )
asalkaba ninkii soo askumy aabihii gabayga 
abwaan Raage waa tuu ahaa saynu ku ogayne 
intaan ina ugaas dhihin horteed lama aqoonayne 
isagaa asteeyoo wadada noo agasimaye 
irid kuu ulaan gooyay baa lagu aroo raaye  
aduun laguma waaree intuba waa dad aakhara e  
ilaahay albaab kii janada haw albaab fura e
Faarax Shuuriye ( Hawiye Habargidir )
Hadii kalima gabay la ii ogaa karrina ii fuuley
Kabiirkiyo sidii macalinkaan ugu kalaamaaye
Sidii Raage kaan odhan lahaa Kaaha aan ka cadeeyo
Qamaan bulxan (ogaadeen reer cabdille)
Maansadu ged bay leedahee ma an guraac deeyay
Galsha lama qodee ceel miyaan gorof ka miideeyay
Geddii Raage iyo weerar soo uma galaal xoorin
Xaashi kaahin (ogaadeen reer cabdille )
Ma agloolay oo maanso gabay maydin aragsiiyay 
sida ooda reer Samatar tahay irida ma uyeelay 
ow faarax iyo raage sow uma ekay siinin
Abwaan maydhax ( Ogaden re Cowlyahan )
Salka gabayga raagihii lahaa amase suureyey
Suugaanta siiqdiyo ninkii laxanka noo saaray
Ee suri ma seegtiyo murtida sawd xun ka illaashay
Nimankii naxwaha saafi jiray waa saf aakhiro’e
Dharbaaxo jin ( Dir Isaaq )
Adduunyada minjaha loo rogee maduxu hooseeyo
Addunyadan majeerteen Isaaq gabay ku maagaayo
waa maan-barrey iyo maan-Bilaal mahadhadoodiiye
Raggiise aan la maansoon lahaa aakharo u meerye
Maxamed dahir ( Ogaden Re Cabdille )
Makayte olol reema (Ogaden Re isaaq )
War gabaygu waa awow iyo ab iyo, oday kasoo gaadhe
Ninkii ila-qalwayn moodayayow, waa umuur culuse   
Ilaha Faafaneed buu ka helay , aarkii duudsadaye   
Kolkuu Raage uugaamiyuu, Maaxna oogsaday
Qowdhan ducaale suldaan ( Isaaq )
Shir duda ah, hadii laysu tago dagalka gaaroodi 
Oo raydabtii loo dugsiyay, dahab la waayeeray
Da‘ roon muranta baanaha markii, laysku wada daaray 
Halkii Raage loo dooni jiray, daabicii ficilkaaa
Dirac buu ahaayoo warsame, loo danbaabiraye 
Cabdi Galayax (Mareexaan):-
Cabdi Galayax (Mareexaan):-
Yuusuf Dheere (Dhulbahante )
Faarax-Nuur Wacays (Isaaq ):-
Cabdille labo-maar ( Mareexaan )
Cabdi iidaan faarax ( Isaaq )
Abwaan dhoodaan  (ogaadeen makaakiiL)
Sidii koranki iyo koorta iyo kolo lo' dii Raage
Hussein hudle (ogaaden reer cabdille)
Afartaa xogteed lama galee maysku wada xeeray
Sida xaaji baydkii ma yimid xarafkii may daayay
Xusnigeeda unkii fadhiyay maw xaraarooday
Xarbi iyo geddii raage saw xaafad uma yeelim
Aw faarax jibriil ( Ogaden re Cabdille)
Reesin buu gabaygu noo fadhiyay rugaha fooljeexe
Ra‘sigeeda anigaa lahaa raage dabadiii 
Inta kale ra‘dii loo dhigay rabin taqaanaa
Abwaan C/qaadir xirsi yamyam
☆Raagoow hadaad  bari aheyd gabey nin loo reebo.
Gadashaa rag soo baxayna waysii Roog rogayaane 
halkii lagugu ridey iyo Qabriga waan rumeysnahey 
Anaa waan usoo rucleynayaa daarta Raagmade
-Maahmaah la raadshiyo adaa raad kasii tageye
Ana qalinku ima raacaye Araarta maan reebo.
Yuusuf Maxamed Sugaal (Yuusuf-dheere):
Kuwa faca danbeeta a murtida, way fushuqayaane Fa'da gabayga Raagihii unkee, fidiyay luuqdiisa.
Cali-nuur Muxumed Gaas:
Aw Muxumed siduu Raage yidhi, wow ekoon tahaye.
Cabdi Gorod:
Qudhi Maxamed qawlkii Salaan, godobbadii Raage
Qarnigii horeetaan ka hadhay, qoonki gabaygliye.
Abwaan Hadraawi:
Sheekada ged iyo xeel
Raagaa sar-gooyoo
Af-gobaadsi weeye' e.
Gabayadii Raage Ugaas.
Gabayga Alleyl dumay.
Raage Ugaas oo ku maqnaa fulintii xujooyinkii loo diray ayaa markuu dul yimaaday reerkii uu gabadha ka doontey Ogaadey in gabadhii nin kale la siiyay kadib asagoo arintaas diidan buu tiriyay gabaygan 
Alleyl Dumay. 
"• Alleyl dumay albaabadoo laxidhay, uunkoo wada seexday" 
"• Onkad yeedhay uugaama roob, alif banaadiikh ah"
"• lihdayda bixi baa libaax iman lamoodaaye"
"• Raggase adhaxda iyo ooftu waa udub dhexaadkliye"
"• Labadii wax laga eegi jiray waan ka awdnahaye"
"• Halkaan aah ka leeyahay Illaah kaliya uun baa og" 
"• Aboodigu malalo garab haduu iin ku leeyahaye"
"• Orod uma holado ooglihii adhaxda beelaaye"
"• Ma aarsado il iyo oof nimay iimi kaga taale" 
"• Usha ma uu qaadan karo sheybihii arag darreeyaaye"
"• Aroos Uma galbado nimuu wadnaha arami jiifaaye"
"• Geeluba markuu oomo wuu ollol badnaadaaye" 
"• Sidii inan yar oo hooyadeed aakhiro u hoyatay" 
"• Oo aabeheed aqal midkale meel illina seexshay"
"• Hadba waxaan la urugoonayaa uurkutaalada’e"
"• Ninkaa ila xidhkiisii Nin kale eegay baan ahaye" 
"• Ninka illo biyaleh soo maree ooman baan ahaye" 
"• Ninka ooridiisii nin kale loo igdhaan ahaye"
"• Amba Qaadka geediga kobtaan awrka marinaayo" 
"• Orod kulama boodiyo anoo soo argaagaxaye"
"• Ilaalada halkaan ka arda dhigi waan odorosaayaa"
"• Nin abkii Ogaadeen yahoo aarsan baan ahaye"
"• Afdhabaandhow aayar ninkaa aamusaan ahaye"
"• Alle Gooyey oo nabi inkiray oo islaam ma ihi" 
"• Ninkaa oorideydii qabaa ubad haduu yeesho"
 Gabayga Geeluba Ugaasooy
kadib geeridii xaaskiisii uu libaaxu ka cunay wuxuu Raage ugaas dib ka bilaabay haasaawe uu la wadaagay gabadh re ciideed ahayd oo la odhan jirey Ugaaso Nuuriye 
""Alayl dhexe ilayskii i maray, ababa'daan mooday."
"Ma Ugaaso Nuur baa qalbiga, waan ka oogsadaye."
"Ina abtay nin araggaaaga jecel, kuuna iman waayay."
"Oo eed sokeeyiyo ka baqay, uubatiyo qaylo"
"Oo oodi kaga meersan tahay, aqalka aad joogto."
"Arrin sidaad u kala laasataan, adi uun baa og."
"Geeluba ugaasoy hadduu, ayda miranaayo"
"Abeertiisa naaxdiiyo hadduu, aaranku is waayo"
"Isaguba ma kala aamuusee, waa isu ololaaye"
ilmadiid ma fiicnee maxaad iigu Iman wayday 
sida igadhka oo kale ayaan Kuu ah taagnahaye 
"Haddaan ina adeereey ku idhi, soo ma urugootid"
"Waan kugu adkeeyaye, haddaad iga ajiibeyso"
"Ogoobay aduunyada ma jiro, edeb wax dhaamaaye""
Raage Ugaas iyo Garaad Wiilwaal.
Raage markuu gabaygaa mariyay, ayuu odaygii gabadha dhalay siin iyo meher isugu daray da'dii ka yarayd gabadha oo aan ayadu waxba ka liidanin tan weyn. Si kastaba ha ahaatee, Raage iyo Faarax waxay inalayaal u noqdeen reerkii ay gabdhaha kaqabeen. Maalin maalmaha kamid ah ayuu Faarax Wiil-waal haweenaydiisa usheegay inay sifiican usoo labisato, soona kaxayso walaasheeda ka yar oo ah xaaska Raage, dabadeed ku soo agmaraan dulleed ka reerka. Faarax intuu u yimid Raage ayuu ku yidhi war inakeen aan duleedka shax kusoo ciyaaree, kadibna waa laysraacay. Ayagoo shaxaya ayaa dumarkoodii soo kor mareen, dabadeed waxaa la'is waydaarsaday tixahan halgaada ah:
;Garaad faarax ~
;Tunbul nimana oo meel fadhiya, rag isu tookhaaya ~ Tol kaftamay midbaa lagu tunsiin, hadalki taagnaaye ~ Tiiraanyo nimay hayso iyo, faraxu kuu taabtay ~Ninba taawadiisuu hadlaa, ama tilmaamaaye ~ Tanaan dagay, tanaan dagihayaa, tanina ii laaban ~Ta kaleeto een dagihayana, waa tusmo aan dooran. Kanaan dagay! Raage ugaas ~ Shil ma waydo meeshuu ibliis, oog ka shidayaaye ~ Waa shuquladiisii khalqiga, inu shiddeeyaaye ~ Sharaf iyo wanaag ma leh ninkay, shir isla qaataane ~ Kol haddii ay shawr wada dhigtaan, la isla shuurawye ~Garaadoow shar baa ina dhexyaal, madaxyo shaydaane ~ Shaxda dhigitinkeedaan ka garan, inaan shisheeyownay. Kanaan dagay Garaad faarax ~ jigta kabaha iyo laafyahay, jagac ka siinayso ~ Dhexda jilicsan iyo qoorta iyo, suuniyaha jiidan ~ Khaylida jilbaha loo dhigiyo, jaaha wilicdiisa ~ Jawaabtay ku siinayso iyo, jimica sawdkeeda ~ jidhka loo abuuriyo, quruxda loo joojay ~ Ha jalleecin wiil bawga dhacay, jalanqa haadeed'e Kanaan dagay Raage ugaas ~ Sengahaan jaraysnayn col buu, kula galaaa jeer'e ~ Hadhuub buuxa waa eedi jiray, wiil jabsday xoor'e ~ Nimuu kibir sanqada jeexayaa, joogsan kari waaye ~ Hadmaad jalanqeyaal jiidhayood, dhaafatay jabadiina? Kanaan dagay Garaad faarax ~ Geenyada ninlihi qoofashee, qolqolka meeraysa ~ Qayd lahaan fuuli jiray shalay qodkaan dhaafshay ~ Qiyaas li'i ninikii ugu tagoow, qoomamaa xigiye. Kanaan dagay. Raage ugaas ~Geenyada nin lihi qoofashee, qarrida maaxaysa ~ Ee quruxda badan ee farduhu, qiimo le ekaynin ~ Ee qalabka saarani dhanyahay, qoorta iyo duudka ~ Ee loo qushuucee khalqiga, lagaga qoofaayo ~ Ee qaali lagu doonayeen, la isla quudhaynin ~ Ma la qoonsanaayaa hadday, fuulmo noo qabato? Kanaan dagay garaad faarax ~ Faska khaatumeed baan ihiyo, fidhin an liicaynin ~ Furaashyada carbeed carbeed baan ihiyo, wiil falaa'il ahe ~ Raggu kala fariidsane ninkaa, faaraxaan ahaye Kanaan dagay Raage ugaas ~ Faska khaatumeed waa waxay, fariba qaaddaaye ~Fidhinkii an liicayn birbaa, lagu fashaaqaaye ~ Furaashyada carbeed waa wuxuu, dumar fadhiistaaye ~ Aniguna ninkaa faaraxaan, fuul isleeyahaye. Raage Ugaas Qab qab dhaafay waa waxay laba qabiil qaran ku waydaaye. Qaabiilba haabiil intuu qoonsaduu dilaye. Qar ha dummo qiyaamana hadhaco qoysna yu hadhine. Qacda waaga labadeena qolo ha isu qaateene. Wale Faarax qooqaan ku dilay qmamayn mahayo XIGASHO/ Buugga gabayadii raage ugaas
Raage intuu ablaydii iska gooyey ayuu Faarax laba u kala gooyey, dabadeed gabadhuu jeclaa ee xilaha u ahayd Faarax ayuu faras kiisa ku ritay, lana tagay oo reerkoodii la aaday.
Gabayada Raage Ugaas.
Sidaan horay u soo sheegnay, Raage Ugaas wuxuu leeyahay tiro badan oo gabayo, maanso iyo halabuur ah; kuwaasi waxaa ka mid ah:
