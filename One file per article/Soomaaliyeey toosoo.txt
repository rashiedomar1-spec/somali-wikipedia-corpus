title:
Soomaaliyeey toosoo

url:
https://so.wikipedia.org/wiki?curid=31488

text:
Heeso
&lt;/br&gt;
Soomaaliyey toosoo,
Toosoo isku tiirsadaye,
Hadba kiina taag darane'e!
Taageera weligiinee hee!
&lt;/br&gt;
Qaar baa qabriga galayo,
Qaar baa bad lagu qabaye,
Qaar baa qurbaha degayo'o,
Qaribaaya dhaqankiiye'e!
&lt;/br&gt;
Ummadeena kala qubataa,
Qalbiga uga ooyaayoo'oo,
Qaxarkiyo dhibta badan baa,
Quudba qaadan waayee hee hee!
&lt;/br&gt;
Soomaaliyey toosoo,
Toosoo isku tiirsadaye hee,
Hadba kiina taag darane'e!
Taageera weligiinee!
&lt;/br&gt;
Sida aadmiga kale'e,
Aayaha ma derisnaaye'e?
Mise ururo kala raaciyaa!
Aarsashaan ku maqanahaye'e?
&lt;/br&gt;
Qorigiyo qabiil daran baa!
Qarankeenii baabiiyo'oo!
Naga dhigay qaxooti baxoo!
Quudhsadaan aduunyada'e!
&lt;/br&gt;
Soomaaliyey toosoo,
Toosoo isku tiirsadaye,
Hadba kiina taag darane'e!
Taageera weligiine'ee!
&lt;/br&gt;
Calankeena dahabka'a iyo,
Ciideena dooga ahee!
Inagaa dirir ku aaseynoo,
Is dilnaa ma dowbaa'ee?
&lt;/br&gt;
Maalintaan kurbada bi'inee,
Gobonimo kow nidhiye'e,
Konton sanee ku buuxdaayoo,
Mana hadhin haraadkiiye!
&lt;/br&gt;
Soomaaliyey toosoo,
Toosoo isku tiirsadaye,
Hadba kiina taag darane'e!
Taageera weligiine'ee!
&lt;/br&gt;
Bal hadaaynaan is daba qabanin,
Waan dabar go'aynaayoo,
Ummaddoo shisheeyaa baa!
Carigeena soo dagaye'ee!
&lt;/br&gt;
Calanyahow tilmaam wacan baa,
Midabkaagu taam ku yahoo,
Xidigtii na tirinaysaa,
Dhexda kaaga sii taala'e!
&lt;/br&gt;
Soomaaliyey toosoo,
Toosoo isku tiirsadaye,
Hadba kiina taag darane'e!
Taageera weligiine'ee!
&lt;/br&gt;
Dad walaala aanu nahayo!
Waa laysku keen diraye'e!
Nacabkeenii inoo daran baa!
Dabina inaga'o dhigaye'e!
&lt;/br&gt;
Ina dhaaf asaageynoo!
Inala degan adduunyadu'e,
Dhimashiyo mid uun nololeed!
Dhan uun ma isku raacnaaye'e!
&lt;/br&gt;
Soomaaliyey toosoo,
Toosoo isku tiirsadaye,
Hadba kiina taag darane'e!
Taageera weligiine'ee!
&lt;/br&gt;
Waxa aan la ooyaayoo!
Ilmadu iga qubaysaa!
Iqtiyaar nin loo diidoo!
La adoonsadaan ahaye'e!
&lt;/br&gt;
Dumarkiy ocarruurtii baa!
La dareersanaayaayoo!
Duniday baryaayaanee!
Ma dareemin weliye'e!
&lt;/br&gt;
Soomaaliyey toosoo,
Toosoo isku tiirsadaye,
Hadba kiina taag darane'e!
Taageera weligiine'ee!
