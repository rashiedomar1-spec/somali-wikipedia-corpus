title:
Tirinidad iyo Tobago

url:
https://so.wikipedia.org/wiki?curid=17212

text:
"Kani waa maqaal ku saabsan wadanka Trinidad iyo Tobago ee ka tirasan wadanada Kaariibiyaanka."
Trinidad iyo Tobago (&lt;a href="ingiriis"&gt;ingiriis&lt;/a&gt;: Trinidad and Tobago, ; &lt;a href="carabi"&gt;carabi&lt;/a&gt;: ترينيداد وتوباغو) sida dowliga ah loo yaqaano Jamhuuriyada Trinidad iyo Tobago, waa wadan &lt;a href="gasiirad"&gt;gasiirad&lt;/a&gt;o &lt;a href="mataan"&gt;mataan&lt;/a&gt;o oo ku yaala cidhifka waqooyi ee qaarada &lt;a href="Koonfur%20Ameerika"&gt;Koonfur Ameerika&lt;/a&gt;, xeebta waqooyi-bari ee wadanka &lt;a href="Fanansuwela"&gt;Fanansuwela&lt;/a&gt; iyo koonfurta gasiirada Grenada. Mar ahaan waxaa dalkan lagu xisaabiyaa Koonfurta Ameerika maadaama ay cidhifka u saaran tahay waqooyiga qaarada. Laakiin sida badan waxaa lagu daraa wadanada loo yaqaano ""&lt;a href="Kaaribiyaan"&gt;Kaaribiyaan&lt;/a&gt;ka"" sababtoo ah waxay la wadaagtaa xadka wakhtiyada bada, ganacsi iyo xidhiidhyo kale oo badan.
Wadanku wuxuu ku fadhiyaa dhul baaxadiisu dhan tahay 5,128 km2 (1,980 ml2); kuwaasi oo ka kooban labo gasiiradood oo kala ah &lt;a href="Trinidad"&gt;Trinidad&lt;/a&gt; iyo &lt;a href="Tobago"&gt;Tobago&lt;/a&gt;, iyo kuwo kale oo yaryar. Labada gasiiradood ee ugu waaweyn ayaa loo qeeybiyaa sagaal gobol. Sangre Grande ayaa lagu magacaabaa gobolka ugu weyn, kaasi oo ku fadhiya 18% dhulka wadanka iyo 10% bulshada u dhalatey dalkaasi.
Gasiirada Trinidad waxaa helay sahamiyihii &lt;a href="Kristoffer%20Kolombus"&gt;Kristoffer Kolombus&lt;/a&gt; sanadihii 1498kii, wakhtigaas wixii ka dambeeyay waxay ahayd deegaan hoos yimaada maamulkii gumaysiga &lt;a href="Isbayn"&gt;boqortooyadii Isbayn&lt;/a&gt;. Si kastaba ha ahaatee, sanadkii 1797kii ayaa dagaal sideed iyo toban &lt;a href="markab"&gt;markab&lt;/a&gt; ah &lt;a href="Ingiriis"&gt;boqortooyadii Ingiriisku&lt;/a&gt; ku qabsadeen gasiirada Trinidad, ka dibna qabsadey Tobago iyo nawaaxigeeda. 
Si kastaba ha ahaatee, Trinidada iyo Tobago 1962dii ayay xoriyada ka qaateen gumaystihii Ingiriiska, waxayna maamul jamhuuriyad ah sameysteen 1976dii.
Dhinaca kale, marka la tixraacayo dhaqaalaha dowlada iyo wadanka Trinidad iyo Tobago waa wadanka sadexaad ee ugu qanisan dalalka &lt;a href="Waqooyiga%20Ameerika"&gt;Waqooyiga Ameerika&lt;/a&gt;, waxa ka horeeya &lt;a href="Maraykanka"&gt;Maraykanka&lt;/a&gt; iyo &lt;a href="Kanada"&gt;Kanada&lt;/a&gt; oo keli ah. Bankiga aduunku wuxuu u aqoonsadey wadan dhaqaale sareeya leh. Inta ugu badan dhaqaalaha wadanku wuxuu ku tiirsan yahay &lt;a href="wershad"&gt;wershad&lt;/a&gt;, &lt;a href="shidaal"&gt;shidaal&lt;/a&gt;ka iyo sameeynta kimikada. 
Guud ahaan, wadanka Trinidad iyo Tobago wuxuu caan ku yahay ciyaaraha qoobka-ciyaarka iyo isruxida ee loo yaqaano "Kaarnifaal"; waxaana lagu sheegaa in ciyaaraha noocaas ahi asal ahaan ka bilaabmeen deegaanadani. Wadankan Trinidad iyo Tobago waa mid leh qoomiyado badan oo kala duwan, kala &lt;a href="midab"&gt;midab&lt;/a&gt; ah oo kala &lt;a href="diin"&gt;diin&lt;/a&gt; ah.
